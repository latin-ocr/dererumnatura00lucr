24 DE RERUM NATURA

Reddit: hiemps sequitur crepitans hanc dentibus algu.

Quo minus est mirum si certo tempore luna

Gignitur et certo deletur tempore rusuS‚

Cum fieri possint tam certo ternpore multa. 750
Solis item quoque defectus lunaeque latebras

Pluribus e causis fieri tibi posse putandumst.

Nam cur luna queat terram secludere solis

Lumine et a terris altum caput obstruere ei,

Obiciens caecum radiis ardentibus orbem 5 755

Tempore eodem aliud facere id non posse putetur

Corpus quod cassum labatur lumine semper?

Solque suos etiam dimittere languidus ignes

Tempore cur certo nequeat recreareque lumen,

Cum loca praeteriit flammis infesta per auras, 760

Quae faciunt ignes interstingui atque perire?

Et cur terra queat lunam spoliare vicissim

Lumine et oppressum solem super ipsa tenere,

Menstrua dum rigidas coni perlabitur umbras3

vTempore eodem aliud nequeat succurrere lunae 765

Corpus vel supra solis perlabier orbem,

Quod radios interrumpat lumenque profusum?

Et tamen ipsa suo si fulget luna nitore,

Cur nequeat certa mundi languescere parte,

Dum loca luminibus propriis inimica per exit? 770
Quod superest, quoniam magni per caerula mundi

Qua fieri quicquid posset ratione resolvi,

Solis uti varios cursus lunaeque meatus

Noscere possemus quae vis et causa cieret, 775

Quove modo possent offecto lumine obire

Et neque opinantes tenebris obducere terra5‚

Cum quasi conivent et aperto lumine rursum

Omnia convisunt clara loca candida luce3

Nune redeo ad mundi novitatem et mollia terrae 780

